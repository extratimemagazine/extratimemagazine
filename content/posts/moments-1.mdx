---
slug: moments
title: നമുക്കൊന്ന് എഴുതിയാലോ....?
date: 2021-04-04
author: Shabeeb
tags:
  - mock
---
![chhteri](/images/bb.jpeg "chetrii")

ഒരു ഇന്ത്യൻ ഫുട്ബോൾ പ്രേമിയുടെ കാത്തിരിപ്പിൻ്റെ നീളം കൂടുകയാണ് ... എന്നും നിരാശപ്പെടുത്തിയിരുന്ന ഒരു ഇന്ത്യൻ ടീമിൽ നിന്നും അൽപ്പം മുന്നോട്ട് പോയങ്കിലും വീണ്ടും ഒരു പരാജയം കൂടി കണ്ടുകോണ്ടിരിക്കുമ്പോൾ ഇനി എന്നാണ് ഇവർ ഇതൊന്ന് സാധിച്ചെടുക്കുക എന്ന ചോദ്യം എല്ലാ ഇന്ത്യൻ ഫുട്ബോൾ പ്രേമികളെ പോലെ എന്നേയും അലട്ടുന്നുണ്ട്.... ലോകകപ്പ് എന്ന പ്രസ്റ്റീജിയസ് സ്റ്റേജിൽ സ്വന്തം രാജ്യത്തെ കാണാനുള്ള ആഗ്രഹത്തെ ഒരു പാട് നാളായി ഉള്ളിച്ചിട്ട് ഇങ്ങനെ താലോലിച്ച് നടക്കുന്നു... ഒരു പാട് ദൗർബല്യതൾ ഉള്ള ഒരു ടീമിനെയും കൊണ്ട് ലക്ഷ്യത്തിൻ്റെ പാതി വഴി പോലും പിന്നിടാനാവാതെ ഇവരിങ്ങനെ വീണ് പോകുന്നത് വീണ്ടും വീണ്ടും കാണുമ്പോഴുള്ള നിരാശ എത്രയാണെന്ന് ഇന്ത്യയിലെ ഒരു ടിപ്പിക്കൽ കായിക പ്രേമിക്ക് മനസ്സിലാക്കാൻ വഴിയില്ല... ഇന്ത്യൻ ഫുട്ബോളിൻ്റെ ഈറ്റില്ലമായ സാൽട്ട് ലോക്കിൽ നിരാശയുടെ കണ്ണുനീർ പടർത്തിക്കൊണ്ട് ഞാനങ്ങനെ ഇരിക്കുകയാണ്.. പതിവിന് വിപരീതമായി നിറഞ്ഞ് കവിഞ്ഞിരുന്ന സ്റ്റാൻ്റുകൾ പതിയെ കാലിയായി കൊണ്ടിരിക്കുന്നു.... ചരിത്രം ഉറങ്ങുന്ന സാൽട്ട്ലൊക്കിൻ്റെ പുൽപ്പരപ്പിലേക്ക് അങ്ങനെ നോക്കിയിരിക്കുമ്പോൾ ആണ് ഡഗ് ഔട്ടിൽ ഒരു പതിനൊന്നാം നമ്പറുകാരൻ നിർവികാരത്തോടെ ഇരിക്കുന്നത് കാണുന്നത് .. അയാളുടെ ശരീരത്തിൽ നിന്നും ഉതിർത്ത് വീഴുന്ന വിയർപ്പ് തുള്ളികളുടെ സുഗന്ധം എന്നിലേക്ക് പടരുന്നത് പോലെ തോന്നുന്നു..എനിക്കറിയാം ഇന്ന് ആ മനുഷ്യൻ്റെ അവസാനത്തെ രാജ്യന്തര മത്സരമാണെന്ന് .. ഇന്ത്യൻ ഫുട്ബോളിൻ്റെ ഒരു ഇതിഹാസം കൂടി ആരവങ്ങളില്ലാതെ പടി ഇറങ്ങുകയാണ്.. ആധുനിക ഇന്ത്യൻ ഫുട്ബോളിൻ്റെ പതാകവാഹകൻ എന്ന് നിസംശയം പറയാവുന്ന ഒരു മനുഷ്യൻ രണ്ട് പതിറ്റാണ്ടുകളോളം ഇന്ത്യയിലെ മൈതാനങ്ങളിൽ ഒഴുക്കിയ വിയർപ്പിൻ്റെ മഹത്വം ഈ സാൾട്ട് ലോക്കിന് അപ്പുറമുള്ള ഒരു ഇന്ത്യൻ ജനതക്ക് എത്രത്തോളം മനസ്സിലായിട്ടുണ്ടാവും എന്ന് എനിക്ക് അറിയില്ല ... അയാളെ മാറ്റി നിർത്തിക്കൊണ്ട് ഒരു ഇന്ത്യൻ ഫുട്ബോളിൻ്റെ ചരിത്രം ഇനി പറയാൻ കഴില്ലെന്ന് ഉറപ്പാണ്... അസാമാന്യ പ്രതിഭ എന്നൊന്നും അവകാശപ്പെടാനില്ലെങ്കിലും അയാളുടെ ഫിനിഷിങ്ങ് മികവ് ലോകത്തിലെ ഏതൊരു താരത്തോടും കിടപ്പിടിക്കാവുന്ന ഒന്നാണ് എന്ന് പലപ്പോഴും തോന്നിയിട്ടുണ്ട് .. ഇൻ്റർനാഷൽ ഫുട്ബോളിൽ അയാൾ നേടിയ 75 ഗോളുകൾ അതിനെ നീതീകരിക്കുന്നുണ്ട്.. ദുർബലമായ എതിരാളികൾക്ക് എതിരേയാണ് ആ ഗോളുകൾ നേടിയത് എന്ന് വിമർഷിക്കുന്നവർ ദുർബലമായ ഒരു ഇന്ത്യൻ ടീമിൽ കളിച്ച് കൊണ്ടാണ് അയാൾ ഈ നേട്ടം കൈവരിച്ചത് എന്നുള്ള വസ്തുത സ്വകര്യപൂർവ്വം മറക്കുന്നതാവാം.. ഏതൊരു സാഹചര്യത്തിലായാലും രാജ്യന്തര ഫുട്ബോളിൽ 115 കളിയിൽ നിന്ന് 72 ഗോളുകൾ എന്ന സ്റ്റാറ്റസ് ഒരിക്കലും നിസ്സാരമായി തോന്നിയിട്ടില്ല .. ആറ്റിവ് ഫുട്ബോളർമാർക്കിടയിൽ ഗോളുകളുടെ എണ്ണത്തിൻ്റെ കാര്യത്തിൽ സാക്ഷാൽ ലയണൽ മെസ്സിക്ക് മുന്നിലൊരു സ്പോട്ട് അയാളുടെ പ്രതിഭയുടെ ആഴം അളക്കുന്നത് തന്നെയാണ്..ബൂട്ടിയയെയും വിജയനെയും മാറ്റി നിർത്തിയാൽ പ്രതിഭ കൊണ്ട് അയാളോട് മുട്ടി നിൽക്കാൻ കഴിയുന്ന ഒരു ഇന്ത്യൻ ഫുട്ബോളർ ഇനി ജനിച്ചിട്ട് വേണം ...

ഇനിയൊരു തിരിച്ചുവരവ് ഇല്ലാത്ത വിധം അയാൾ ആ പുൽപ്പരപ്പിൽ നിന്ന് നടന്ന് അകലുകയാണ് .. അവസാനമായി ആ മൈതാനത്തിലേക്ക് തിരിഞ്ഞ് നോക്കുന്ന മനുഷൻ്റെ മുഖത്ത് തങ്ങി നിൽക്കുന്ന വേദന എനിക്ക് ഇപ്പോൾ തിരിച്ചറിയാൻ കഴിയുന്നുണ്ട്.... അയാൾ ആ ഗാലറിയുടെ ഒഴിഞ്ഞ സ്റ്റാൻ്റുകളിലേക്ക് നോക്കി പണ്ട് ക്രിക്കറ്റ് ഇതിഹാസം ബ്രയാൻ ലാറ ചോദിച്ച ഒരു ചോദ്യം ആവർത്തിക്കുകയാണ് "did i entertain you '' ഞാൻ നിങ്ങളെ ആനന്ദിപ്പിച്ചില്ലെ.. ചോദ്യം കേൾക്കുകയാണെങ്കിൽ ഞാൻ അടക്കമുള്ള എത്ര ആളുകൾ Yes എന്ന് ഉത്തരം പറയും എന്ന് ചിന്തിച്ചിരിക്കുബോൾ അയാൾ തുടരുർന്നു .. ഫുട്ബോൾ മനോഹരമായ ഒരു ഗെയിം തന്നെയാണ് ആ മനോഹാരിത പൂർണ്ണമായും ആസ്വദിക്കാൻ ഇന്ത്യയിലേ പൂരിഭാഗം ജനങ്ങൾക്കും ഇപോഴും കഴിഞ്ഞിട്ടില്ല എന്നെനിക്കറിയാം എന്നാലും ഞാൻ ചോദിക്കുകയാണ് സച്ചിൻ ടെൻഡുൽക്കറുടെ ഒരു സ്ട്രേയിറ്റ് ഡ്രൈവ് ഓർത്തിരിക്കുന്ന പോലെ സുനിൽ ഛെത്രിയുടെ ഏതെങ്കിലും ഒരു ഗോൾ ആരെങ്കിലും ഓർമ്മയിൽ സൂക്ഷിക്കുന്നുണ്ടാകുമോ ?? അവഗണനയുടെ പരിഭവം നിരഞ്ഞ ഛേത്രിയുടെ ആ ചോദ്യം മനസ്സിനെ സ്പർഷിച്ചിരുന്നു .. ഓർമ്മകൾ 2018 നെ പുൽകുകയാണ് ഇന്ത്യ കിർക്കിസ്ഥാൻ മത്സരം.. കളി 60 മിനിട്ടുകൾ പിന്നിട്ടിരുന്ന സമയം കിർക്കിസ്ഥാൻ്റെ മറ്റൊരു മുന്നേറ്റം കൂടി ജിങ്കൻ മനോഹരാമായി ഇൻറസപ്റ്റ് ചെയ്യുകയാണ്.. നിരുപദ്രവമായ ഫസ്റ്റ് ടെച്ചോടു കൂടി പന്ത് സ്വീകരിക്കുന്ന സുനിൽ ഛേത്രി തൻ്റെ ഡ്രിബ്ലിങ്ങ് മികവ് കൊണ്ട് ഒരു എതിരാളിയെ മറികടന്ന് കുതിക്കുയാണ് .സ്ലൈഡ് ചെയ്ത് വന്ന രണ്ട് എതിരാളികളെ കൂടി മറികടന്ന് ഓട്ടം തുടരുന്ന ഛെത്രി പന്ത് ജെജേക്ക് മറിച്ച് നൽകുമ്പോൾ കിർക്കിസ്ഥാൻ പ്രതിരേധനിര ചിത്രത്തിലില്ല.. ജെജെയുടെ മനോഹരമായ ഒരു ചിപ്പ് പാസ് കുതിച്ചെത്തിയ ഛേത്രിയുടെ ഒരു ഹാഫ് വോളി.. പന്ത് കർക്കിസ്ഥാൻ്റെ വലയിലാണ് വിശ്രമിക്കുന്നത് .. ഞാൻ ഇപ്പോഴും ഓർക്കുന്നുണ്ട് ഛെത്രി ആ ഗോൾ. ഉള്ളിൻ്റെ ഉള്ളിൽ ലയണൽ മെസ്സിമാരുടെ ഗോളുകൾ ഇങ്ങനെ തിളച്ച് മറിയുമ്പോഴും താങ്കളുടെ ആഗോളിന് ഇപ്പോഴും ഒരു മങ്ങലും ഏറ്റിട്ടില്ല .. ഈ ഗെയിമിനോട് മുഖം തിരിച്ചിരുന്നവർക്ക് അതൊന്നും ആസ്വതിക്കാൻ കഴിഞ്ഞിട്ടില്ലായിരിക്കാം.. സച്ചിൻ ടെൻഡുൽകർമ്മാര് നേടിയ റൺസുകളുമായി കൂട്ടി കിഴിച്ച് നോക്കുമ്പോൾ താങ്കൾ നേടിയ ഗോളാകൾക്ക് അരൽപ്പം മഹത്വം കുറവാണ് എന്ന് തോന്നുന്നവർ ഇന്ത്യയിൽ ഉടനീളം ഉണ്ടാകാം .. പക്ഷെ നിങ്ങൾ നേടിയ ഗോളുകളെ ഒഴിവാക്കിക്കൊണ്ട് ആധുനിക ഇന്ത്യൻ കായിക രംഗത്തിൻ്റെ ചിരിത്രം എഴുതകയാണെങ്കിൽ ആ ചരിത്രത്തെ എനിക്ക് സ്വകര്യപൂർവം അവഗണിക്കേണ്ടി വരും..

ഛെത്രി നിങ്ങളൊരു മഹാനായ ഫുട്ബോളറാണ്.. നിങ്ങൾ നേടിയ ഗോളുകൾക്കപ്പുറം ഇന്ത്യൻ ടീമിനു വേണ്ടി നിങ്ങൾ ഒഴുക്കിയ വയർപ്പ് തുള്ളികളെ അവഗണിക്കാൻ എന്നെ പോലുള്ളവർക്ക് കഴിയില്ല.. കരിയററിലുടനീളം നിങ്ങൾ ഈ ടീമിനു വേണ്ടി കഠിനാധ്വാനം ചെയ്യുക ആയിരുന്നില്ലെ.. നിങ്ങളുടെ കയ്യിൽ ജാലവിദ്യകൾ ഇല്ലായിരുന്നു എന്ന് എനിക്കറിയാം . ഇന്ത്യൻ ഫുട്ബോൾ ടീമിനെ രക്ഷിച്ചെടുക്കാനുള്ള മാന്ത്രിക ദണ്ടും ഇല്ലായിരുന്നു എന്നും അറിയാം. .. അതിമാനുഷികനും അല്ലായിരുന്നു.. നിങ്ങൾക്ക് പരിമിതകൾ ഉണ്ടായിരുന്നു... ആ പരിമിതികൾക്ക് ഉള്ളിൽ നിന്ന് കൊണ്ട് തന്നെ എന്നെ പോലുള്ളവരെ പ്രതീക്ഷകൾ തന്ന് ഇവിടെ പിടിച്ചിരുത്തിയത് നിങ്ങളാണ് .. എല്ലാം അസ്തമിച്ചു എന്ന് തോന്നുമ്പോഴെല്ലാം പ്രതീക്ഷയുടെ ഒരു തീ നാളം കൊടാതെ കാത്തു സൂക്ഷിച്ചിരുന്നില്ലേ നിങ്ങൾ.. സച്ചിൻ ടെൻഡുൽക്കറുടെ ബാറ്റിലേക്ക് നോക്കിയതിനെക്കാൾ പ്രതീക്ഷയോടെ ഞാൻ നിങ്ങളുടെ കാലുകളിലേക്ക് നോക്കിയിരുന്നു എന്ന് പറഞ്ഞാൽ അതൊരിക്കലും ഭംഗിവാക്കല്ല ഛെത്രി .. ആറു തവണ ഇന്ത്യൻ ഫുട്ബോളറായതിനേക്കാളും വലിയ അച്ചീവ്മെൻ്റ് തന്നെ അല്ലെ ഒരു ജനതയെ സ്വപ്നം കാണാൻ പ്രേരിപ്പിച്ചത്....

നന്ദികേടിൻ്റെ കഥകൾ ഇന്ത്യൻ ഫുട്ബോൾ ഒരു പാട് കെട്ടിട്ടുള്ളതാണ്.. നിറം വെച്ച ഗാലറികൾ കണ്ട് കണ്ണ് മഞ്ഞളിച്ചപ്പോൾ ഐ എം വിജയൻ എന്ന മഹാ പ്രതിഭയെ ജന്മനാട് അപമാനിച്ചു വിട്ട അത്ര നന്ദികേട് ഒന്നും നിങ്ങളൊട് ആരും കാണിക്കാൻ പോകുന്നില്ല .. ഐ എം വിജയനെ പോലെ വിപി സത്യനെ പൊലെ ചരിത്രത്തിന്‍റെ ചവറ്റു കുട്ടയിലേക്ക് എടുത്തേറിയപ്പെട്ട അനേകം കളിക്കാര്‍ ഇതുപോലെ അപമാനിക്കപ്പെട്ടിട്ടുണ്ട്... സൗകര്യപൂർവം മറക്കപ്പെടുന്നവരുടെ കൂട്ടത്തിലേക്ക് നിങ്ങളുടെ പേരു കൂടി എഴുതിച്ചേർക്കാൻ ഞാനാഗ്രഹിക്കുന്നില്ല ഛേത്രി.. പോയ കാലത്ത് കളിച്ചു തീർത്ത കളിയുടെ ആദരവ് സുനിൽ ഛേത്രി എന്ന മഹാനായ ഫുട്ബോളർ അർഹിക്കുന്നത് തന്നെയാണ്..

ചെറുതായി ഒരു ചാറ്റൽ മഴ പെയ്തിറങ്ങുന്നുണ്ട് .. ഇറ്റുവീഴുന്ന മഴതുള്ളികളിൽ തിരിച്ചറിയാനാവാത്ത വിധം അയാളുടെ കണ്ണുനീർ അലിഞ്ഞു ചേർന്നിരിക്കുന്നു .. ഇനിയൊരു തിരിച്ചുവരവില്ലാത്ത വിധം അയാൾ ആ പുൽമേടകളെ തഴുകി കൊണ്ട് നടന്ന് നീങ്ങുകയാണ്.. ഒന്നു കൂടെ തിരിഞ്ഞ് നോക്കി എന്നൊടൊന്ന് പുഞ്ചിരിച്ചിരുന്നെങ്കിൽ എന്ന് ഞാൻ ആഗ്രഹിക്കുന്ന സമയത്ത് എൻ്റെ കാഴ്ച്ചകൾ പതിയെ മങ്ങി തുടങ്ങി .. എത്ര പിടിച്ചിരുത്തിയിട്ടും അയാളും സാൽട്ട്ലൊക്കും.. പുൽപ്പരപ്പും ചാറ്റൽ മഴയും ഒക്കെ അപ്രത്യക്ഷമാവുന്ന പോലെ ....

ഇന്ത്യയിലെ മൈതാനങ്ങളെ ആനന്ദിപ്പിക്കാൻ സുനിൽ ഛേത്രി ഇനി അതികനാൾ ഉണ്ടാവില്ല എന്ന് ഞാനിപ്പോൾ തിരിച്ചറിയുന്നുണ്ട്.... പ്രിയപ്പെട്ട ഛേത്രി നിങ്ങളെ പോലുള്ളവരുടെ മഹത്വം തിരിച്ചറിയാൻ കഴിയാത്തവർ ഈ ഗെയിമിനെ സ്നേഹിക്കുന്നുണ്ട് എന്ന് പറയുന്നതിൽ എന്ത് അർത്ഥമാണുള്ളത് ...

[\#BBWriteUP2020](https://www.facebook.com/hashtag/bbwriteup2020?__eep__=6&__cft__[0]=AZVD9q3AVQQHsQak03T65a1eiJHqkB0b-Xk9ic_2azdJfHiDvqDi6wfURnncje8I39I2p9JkQ9mr61Q9bJikrhhJhT9OgBSTeyZv9CVqVA0bRECbMrmZT7rwdsE54idiaG0&__tn__=*NK-R) [\#BBIconicLegends](https://www.facebook.com/hashtag/bbiconiclegends?__eep__=6&__cft__[0]=AZVD9q3AVQQHsQak03T65a1eiJHqkB0b-Xk9ic_2azdJfHiDvqDi6wfURnncje8I39I2p9JkQ9mr61Q9bJikrhhJhT9OgBSTeyZv9CVqVA0bRECbMrmZT7rwdsE54idiaG0&__tn__=*NK-R) [\#BlueBattalions](https://www.facebook.com/hashtag/bluebattalions?__eep__=6&__cft__[0]=AZVD9q3AVQQHsQak03T65a1eiJHqkB0b-Xk9ic_2azdJfHiDvqDi6wfURnncje8I39I2p9JkQ9mr61Q9bJikrhhJhT9OgBSTeyZv9CVqVA0bRECbMrmZT7rwdsE54idiaG0&__tn__=*NK-R)

![]()

![]()